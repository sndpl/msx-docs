                     T S R   D E V E L O P M E N T   K I T


                  Producent  : MSX Software Team
                  Computer   :
                               M S X 2 (80 kB RAM)
                  Medium     : 1 dubbelzijdige diskette
                  Leverancier: MCCM's lezersservice


                              H E T   P A K K E T

          ...bestaat  uit een  handleiding en een disk. Veel tekst uit
          de handleiding  zullen de  meeste kopers  van het  pakket al
          hebben:  documentatie van  MemMan calls  en het artikel over
          interrupts dat al in MCM heeft gestaan. Nieuw zijn echter de
          beschrijving  van  het  maken  van TSR's  volgens de  MemMan
          standaard -  toevallig het belangrijkste - en de sources van
          de PB.TSR en PRINT.COM.


                                    D I S K

          Op  de diskette staat eveneens een groot aantal files die al
          in het  bezit zijn  van potenti�le kopers. Alleen LT.COM, de
          linker,  en daardoor het belangrijkste stukje bitvolgorde op
          deze disk,  en de  raamwerken voor  TSR-listings voor M80 en
          GEN80.  Ook  zijn  er nog  2 batchfiles,  maar dat  mag niet
          bijster interessant worden genoemd.

          Wat je  op deze  disk mist  zijn de  2 sources die wel in de
          handleiding  staan  geprint.  Misschien  is  dit gedaan  ter
          voorkoming  van het  vrijkomen van  versies met  hele kleine
          aanpassingen.


                           R E L - B E S T A N D E N

          De  linker werkt  alleen met relocatable files. Files die op
          een  door  de  gebruiker  of  een  ander  programma  dan  de
          assembler op  de juiste  plaats te zetten zijn. Beschrijving
          van deze REL-files is te vinden op Sunrise Special #1.

          Voor  zover ik  weet is het alleen met GEN80 en M80 mogelijk
          om REL-files  aan te  maken. Bij  M80 is het trouwens alleen
          maar mogelijk om REL-files te produceren. WB-ASS2 gebruikers
          worden  hierdoor uitgesloten, maar dit is niet zo erg: GEN80
          is toch veel beter!

          De linker maakt van die REL-files TSR-files. Deze files zijn
          mijns   inziens  gewoon   veredelde  REL-files.  In  zoverre
          veredeld dat  TsrLoad ze makkelijk in een MemMan segment kan
          plaatsen.


                              Z E L F   M A K E N

          Zelf een  TSR maken  is een koud kunstje met dit LinkTsr. In
          je source geef je de hook(s) aan die wilt afbuigen en zet je
          de  code die  aan die  hook(s) komt  te hangen.  Je hoeft je
          verder dus  niet te bekommeren over het vrijmaken van ruimte
          in  de top  van het  geheugen en het correct afbuigen van de
          hooks.

          Als  voorbeeld staan  CHGCPU2.TSR en VOLINMET.TSR met source
          en uitleg op deze Special.


                               C O N C L U S I E

          Als  je dit  koopt moet je niet denken dat je iets nieuws in
          handen krijgt.  Het grote  voordeel is  dat je  nu alles bij
          elkaar hebt, in ��n handleiding. Als je makkelijk TSR's wilt
          maken,  is het  zeker aan  te raden!  Maar ook  als je al je
          eigen systeem  hebt om  TSR's te  maken is het een aanrader:
          het is wel zo leuk voor de gebruikers om een eigen versie �n
          een MemMan versie te verspreiden.

          Waarschuwing: alleen voor GEN80- en M80-gebruikers.

                                                        Kasper Souren
