                        T O E T S E N B O R D E N   E N 
          
                           M I C R O B I O L O G I E 
                                                      
          
          Ik  durf te beweren dat de Sony HB-F___ serie MSX2 computers 
          de beste  toetsenborden voor  MSX computers hebben. Die weke 
          Philips  en Panasonic  troep kan  mij niet  in vuur  en vlam 
          zetten,  noch  kan  ik  mij  lovend  over  beide  inferieure 
          ramplanken uitspreken  (alhoewel er  toch wel  aan te wennen 
          is).
          
          U merkt het al, deze jongen heeft (nog) een  Sony;  een  erg
          oude Sony overigens. Wij praten hier over het  tijdperk  van
          voor Methusalem toen ik met mijn in de jeugdjaren  bijelkaar
          geslijmde  kwartjes  en  stuivers  (mijn  grootouders  waren
          altijd al wat  ouderwets  zonder  besef  van  inflatie)  tot
          trotse bezitter maakte van wat toen de cr�me de la cr�me van
          MSX technologie was.
          
          Zelden heeft een toestenbord zo moeten lijden als onder mijn
          regime.  Heus,  als  er  een  Amnesty   International   voor
          toetsenborden zou bestaan dan zou ik bovenaan de  jaarlijkse
          zwarte lijst staan als uiterst gemene tiran die zijn toetsen
          jaar  in  jaar  uit  meedogenloos   weet   te   onderdrukken
          (doordrukken zou een beter woord zijn).
          
          Maar helaas, zelfs Japanners  kunnen  niet  iets  maken  dat
          blijvend is. Mijn toetsenbord begon het te begeven, na jaren
          van trouwe dienst. Het begon  met  een  haperende  BACKSPACE
          toets (erg lastig overigens) en eindigde in een  dramatische
          huilbui toen ik op een gegeven moment  alleen  nog  met  een
          hamer de BACKSPACE kon bewegen van positie te veranderen.
          
          Tijd voor een schoonmaakbeurt. Met goed fatsoen de onderkant
          verwijderd om daarna met de mond vol tanden  te  staan.  Nog
          nooit  had  ik  zoveel  (geborgde)  schroefjes  op  1  print
          bijelkaar   gezien.   Vol   goede   moed   toch   maar    de
          schoevendraaier gepakt en aan het  werk  gegaan.  Dat  bleek
          niet mee te vallen, mijn fysiotherapeut beschuldigde  me  er
          later van dat ik een notoir bierdrinker  moest  zijn  om  op
          zo'n leeftijd al zulke versleten polsen te kunnen hebben.
          
          Affijn, de print liet uiteindelijk los en toen maakte ik  de
          kapitale fout door het hele zootje eens om te draaien.  Mijn
          mooie zwarte bureaublad lag plotseling bezaaid  met  stukjes
          Alex. Duidelijk waren perioden van roos  en  nagelbijten  in
          mijn prille pubertijd zichtbaar  als  sedimentlagen  in  een
          rivierbedding.  Enkele  reeds  uitgestorven  insektensoorten
          bleken in gemummificeerde vorm tevoorschijn te komen  en  de
          heren biologen zijn nog steeds bezig om alle nieuw  ontdekte
          mossen, schimmels en zwammen te klassificeren.  Ik  snap  nu
          wat men bedoeld met de  uitspraak  dat  de  computerbusiness
          'leeft'.
          
          Het is op zijn  minst  grappig  dat  de  natuur  zo'n  grote
          invloed op de computer industrie heeft. Wist u  bijvoorbeeld
          dat de term 'debuggen' stamt uit de jaren 50  toen  men  een
          overklaarbare fout constateerde in een van de toen  gangbare
          buizen computers.  Na  heel  veel  speurwerk  vond  men  het
          probleem. Het bleek te gaan om een kevertje  ('bug'  in  het
          Engels) dat kortsluiting in de  bedrading  had  veroorzaakt.
          Laat u dus geen oor aannaaien als iemand  meedeeld  dat  een
          'debugger' een programma is. In  werkelijkheid  is  het  een
          hoog opgeleide ingenieur die  zich  in  onmogelijke  bochten
          wringt  op  zoek  naar  gebraden  torretjes  in   kamergrote
          computers.
          
          Toen  deze  macabere  wereld  al  zijn  geheimen  aan   mijn
          bureaublad had blootgegeven heb  ik  het  maar  eens  kennis
          laten maken met een afvalbak. Ik had al eens gehoord dat  er
          soms de meest wilde dingen in toetsenborden worden gevonden,
          maar dat het zo erg is; nee dat had ik niet gedacht. Ik  kan
          niet zeggen dat ik het vreemd vond dat  de  BACKSPACE  toets
          het niet meer deed.
          
          Overijverig dat ik was maakte ik de tweede kapitale blunder;
          ik haalde de kontaktspray tevoorschijn.  De  print  was  nl.
          voorzien van een aangebrachte zwarte substantie (ik  vermoed
          een koolstofmix) op de kontaktpunten  voor  de  toetsen.  De
          toetsen blijken een soort membramen die door  het  indrukken
          van  een  toets  naar  buiten  worden  geforceerd.  Aan  het
          uiteinde van zo'n membraam hangt een klein zwart rondje  dat
          het feitelijke kontakt tussen de kontaktpunten op  de  print
          maakt. Deze zwarte rondjes  zijn  van  een  nog  niet  nader
          ge�dentificeerde materie. Ik vond die van de BACKSPACE toets
          wat smerig en bedolf hem derhalve  uit  pure  frustratie  in
          kontaktspray.
          
          Dat  had  ik  beter  niet  kunnen  doen.  Enig   doorfluiten
          (elektrotechnische term voor het meten van weerstand) leerde
          me nl. dat de zwarte rondjes niet geleidend waren, maar  dat
          er een substantie op zit die dat wel is. Deze substantie had
          ik  bij  de  BACKSPACE  toets  dus   weggespoten   met   het
          oplosmiddel in de kontaktspray. Om deze fout  te  herstellen
          heb ik een CODE toets opgeofferd (waar je toch 2  van  hebt)
          om deze met de BACKSPACE toets te vervangen.
          
          Later had ik echter een ideetje. Ik  schroefde  de  ramplank
          weer open (daar gaan je polsen)  en  heb  toen  een  uiterst
          miniem klein stukje zilverfolie op het zwarte rondje van  de
          niet langer werkende CODE toets geplakt. Dat bleek genoeg om
          de toets weer beter te maken dan hij ooit  geweest  is.  Let
          natuurlijk wel op dat de lijm alleen aan de goede  kant  van
          de zilverfolie komt, want er zijn bij mijn weten niet zoveel
          elektrisch geleidende lijmen.
          
          Kortom, de  toetsenborden  van  SONY's  zijn  uitstekend  te
          repareren. Ik wens potenti�le reperateurs  veel  succes  bij
          hun speurtocht door de sedimentlagen  van  hun  lichamelijke
          geschiedenis.
          
                                                     Alex van der Wal
